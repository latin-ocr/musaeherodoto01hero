EXCURSUS Ι ΑΙ) HERODOT. 1, 35. 891

in urbe vel certe in eius agris Adrasteae fuit templum3 quae dea nisi
omnino Adrasti dea est, pro Nemesi vulgo habetur. Conf. Strabon.
Xlll p. 880 (Antimach. fragmm. ed. Schellcnberg. pag. 71) et Hoeck.
in Cret. Ι p. 192 seqq. Alii Adrasteam iu nymphis ponunt Iovisque
Cretensis nutricibus nna cum ida, eandemque Curetum sororem appel-
lant. vid. Callimach. in Iov. 47. Apoll. Rhod. ΙΙΙ, 133 ibiq. schol.
Iungamus hisee ea, quae Stephanus Byzantinus (p. 36 ed. Berk.) ex
Diogene retulit: Adrasteam esse ex Nymphis Orestiadibus ‚ et ex Cha-
racis Hellenicis: Adrasteam esse locum Troiae appellatum ab Adrastea,
filia Melissi, qui et Idae pater suerit eius , quae primum in Troia regna-
verit. Iam quo sensu Adrastea haecce Iovi addatur nutrix, pluribus
exposuit Creuzer. in Symbol. II p. 501 seqq. Ad cosmogoniam enim
pertinere illam satis probant, quae apud Proclum leguntur in theolog.
Platon. IV, 16 et in Timaeum p. 323. Quod vero ad Asiam spectare
videtur Adrastea eiusque religio, disputat lablonsk. (de Nemesi Aegg.
in Pantheo Aegjptt. 107) eandemque haberi vult ac Bubastia et Ta·-
thrambonem. Ab Astarte s. Venere armata et Victrice eam haud differre
contendit Bochart. in geogr. sacr. I, 42 pag. 664, ac nuperrime qui-
dem Hoeck. l. l. pag. 193 ad cosmogonica Asiae minoris numina relatam
vult Adrasteam , haud multum sanequam diversam a Phrygia matre deum
adeoque ipsam Cybelen, quae apud Graecos Adrasteae nomen acceperit
a loco illo temploque celeberrimo. Qui enim Adrasteam Melissi faciant
filiam, eos ad posteriora tempora pertinere idem addit l. l. p. 194.

Iam vero haec omnia eum in finem disputavimus, quo common-
stremus (quod ad Herodoti narrationem diiudicandam nonnihil facere
potest), Adrasta· nomen si Phrygium sit, et ipsum pertinere ad sacra
regum nomina, a numinibus summis repetita; ut Adrastus quasi alumnus
perhibeatur deae Adrasteae (h. e. Veneris Victricis s. Minervae Victricis
et Ultricis). Verum a Graeca stirpe si repetatur nomen (quo ducit fra-
tris ab Adrasto interfecti nomen Agatlconis), illud potius spectandum
videtur, ut Adrastus modo ultor sit (quemadmodum Talai ille filius,
notus in Epigonorum adversus Thebas expeditione ‚ frater Eriphyles
quae fatale istud monile erat nacta, qui idem Tydeum perfugam ob
fratris caedem expiat), modo punitus, sons, infelix, fugax, suaque
ipsius manu occumbens, ut ille Herculis filius. Nec abhorret, quod
deae Nemesi Adrastus quidam templum dedicasse traditur3 hoc enim
ad Troicas Phrygiasque religiones utique pertinet. Quin Herodo-
teus Adrastus ‚ Gordii Phrygii filius , Nemeseos quasi minister ac

