AD HERODOT. ll, 5. 903

variari pro varia ipsius terrae indole, ita ut, cum multo maior terrae
copia in Aegypto inferiori suerit adgesta, haec regio serius quam reli-
quae Aegypti partes nata fuisse sit censenda. Neque effugere posse
sollertem naturae scrutatorem, aliquo tempore, quamvis remotissimo,
eam terram ‚ quae nunc Delta appelletur, nondum exstitisse, postmodo
demum ortam tum limo, quem fluvius advexerit, tum vero etiam arena,
quam idern secum tulerit fluvius ventique adflarint. Qui enim in supe*-
rioribus Aegypti regionibus propter celeriorem fluvii cursum maioremque
undarum vim subsistere haud potuerit limus, eum in inferiori Aegypto,
ubi fluvii exitus in mare, subsistere necesse fuisse, fluvio scilicet minus
rapido nec limum ulterius vehere valente. Cum igitur medio in fluvio
limi et arenae copia substitisset paludis ad instar aut syrteos, necesse
fluvium dissecari in duo brachia, quae paludem s. stagnum in terram
continentem paulatim conversum utrinque includerent. Hinc bina Nili
ostia primitiva, Canopicum et Pelusiacum3 de quibus vid. nott. ad Π, 17.
Addam denique, quaein eandem rem monet Dureau de la Malle iu
geograph. physique de la mer noire p. 42 seqq. coll. 23 seq. 25 seq.
Tria ille potissimum distingui vult iu solo inferioris Aegypti: primum
lapides ac saxa calcaria, dudum quae illic fuerint, nec fluvii adluvioni-
bus ortum debeant; dein arenam advectam3 tum fluvii limum ‚ quo ma-
gna maris pars expleta fuerit, accedente simul arena a ventis huc con-
flata, et cohibentibus illis saxis, quae adhuc in litoribus Alexandrinis
sint conspicua, undarum maris alluentium vim, quo facilius limus sub-
sistere et in terram evadere potuerit. Eam igitur regionem revera pro
Nili dono esse habendam, cum in dies illa Nili inundationibus augeatur
et crescat. De saxis illis , quae multum valuerint, Ritterus quoque

monet pag, 855 l. l.

