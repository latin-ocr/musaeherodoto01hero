896 EXCURSUSH

ad Lydorum religiones pertinet. lam cum nemo nesciat, quam vim
Etruscorum oracula in Romanorum res antiquitus et ad Claudii usqne
imperatoris tempora habuerint, probabilis coniectura est, illam men-
tionem Lydiae Deae ad Etruscos prius quam ad Romanos pervenisse.
Haec Creuzerus. ltaque probamus Lanzium cautius de his disserentem
nec Dionysii auctoritatem temere sequentem in Sagg. di ling. Etrusc. Ι
p. 14. 147. ll p. 82. 83 seqq. ed. sec., ubi multa idem attulit singula,
quae ad Etruscarum rerum originem Lydicam vel certe Asiaticam fa-
ciant. Equidem quid statuam, antequam in medium proferam, dicen-
dum est de C. Ο. Miilleri sententia, in librr. de Etruscis volumine
priori p. 72 seqq. 82 seqq. 88 seqq. pluribus exposita. Namque co-
lonos ex Asia minori in Etruriam venisse haud ille negat3 nec vero Ly-
dos fuisse arbitratur, sed Pelasgos palantes, qui iidem Lesbum, Imbrum
aliasque Aegaei maris insulas olim tenuerint et in Asiae minoris ora
Lydica quoque consederint (unde Tyrrhenis adeo illis cognomen), his
ipsis e terris mari traiecto ad ltaliae oras Tiberisque ferme ostia venisse
ibique Tarquinios potissimum condidisse, quam ipsi Tusci urbem inter
reliquas primariam habuerint, omnium rerum et divinarum et humana-
rum apud Tuscos quasi parentem. Neque etiam Caerz's rationem haberi
negat. Quae sententia cum ab Herodoti (quem, Graecum hominem,
Graecas Etruscorum origines non protulisse, modo tales suerint, quis
credat2) aliorumque scriptorum testimonio recedat, nec ipsis artis mo-
numentis nuper detectis conveniat, non est, quod diu in ea immore-
mur. Iam, ut hoc unum modo commemorem, quotquot in Etruscomm
sepulcris aliisque monumentis repraesentati conspiciuntur homines, nonne
aliam prorsus oris delineationem, alium vultum, alium prorsus corporis
commonstrant habitum, valde illum quidem remotum a Graecis?

Multum enim abest, ut quae nuperrime detecta et e hypogaeis
maxime eruta sunt vetustissimae Etruscorum artis monumenta, Grae—
cam prodant originem, ut ad orientem potius reserenda videantur, ex
quo uno imagines, signa, symbola in hisce monumentis antiquissimis
conspicua illustrari atque intelligi poterunt. Quaenam vero haec ipsa
orientis sit regio, cui sua debeant Tusci et unde Tuscorum origo sit
repetenda, id certo pronunciare minime adhuc licet, quum ipsa illa
monumenta nondum omnia ad accuratam doctorum hominum notitiam
pervenerint adeoque novis inventis quotidie augeantur, ut, nisi omnis me
fallit spes, aliquando tenebrae nunc Etruscorum rebus offusae dissipen-
tur clariorque his terris affulgeat lux. Utut est, orientalem Etruscorum

