AD HERODOT.1, 94. 895

eoque magis tradi, quod ille haec a Xantho neglecta vidisset. Hero-
dotum autem Xanthi narrationes salsas, quas putabat refellendas, alia-
que, ab isto omissa, supplenda sibi sumsisse monuit Creuzer. in Symb.
II p. 828 not„ multumque Xanthi silentio tribuendum esse idem negat,
cum Xantho, quippe Lydio homini ‚ satis causae subesse potuerit, cur
celaret, quae minus facerent ad gentis suae gloriam atque dignitatem,
Herodoto vero , quem in ipsa Italia opus suum absolvisse novimus, me-
lius utique de his rebus inquirere verumque indagare licuerit. Neque
hoc admodum valet, quod Etruscorum moreS‚ instituta, alia a Lydis
tantopere differre vulgo clamant3 minime enim haec tanta esse dudum
statuit W achsmuth. (altere Gesch. Roms p. 85), quin vestigia nonnulla
reperiantur, quibus utramque gentem unius eiusdemque stirpis esse
probabile fiat. Pertinent huc, quae in utriusque gentis religionem al-
tius indaganti obviam fiunt haud pauca valde congrua et perquam simi-
lia, pertinent quoque huc ea, quae de aeris elaborandi arte, in qua
utraque gens mirum in modum excelluerit, vulgo proferuntur, aut quae
de Etruscorum vestimentis e Lydia repetendis tradita inveniuntur (conf.
C. Ο. Miiller. Etrusco. Ι p. 262. 270), alia quae proferre longum est.
Ad linguae etiam similitudinem, ad ludos Etruscorum scenicos, et quae
sunt his similia, alii respiciunt*). Quibus alia haec bina nunc addit
Creuzerus, quae pro Herodoto pugnare quodammodo cum videantur,
minime ille praeteriri vult. Est Theopompi locus ex lib. XXI Philipp.
apud Athenaeum XII p. 526 tom. IV p. 457 Schweigh., ubi haec in-
venimus: τό τῶν Ὀμβρικῶν ἔθνος, ἔστι δὲ περὶ τόν Ἀδρίαν, ἐπιει-
κῶς εἶναι ἁβροδίαιτον, παραπλησίως τε βιοτεύε ιν τοῖς Λυδοῖς.
Iam vero nemo nescit, quam late patuerit nomen Ὀμβρικῶν Theo-
pompi aetate, ut proinde Etrusci his comprehendi debeant. Alterum
illud est, quod Sibyllina Romanorum oracula iubebant Idaeam matrem
coli, ut auctor est Livius XXXIX, 10. Atque etiam Varro (ap. Servium
in Virg. Aen. VI, 36) Sibyllam illam, quae Tarquinio oracula obtule-
rat, pro Erythraea habet. Quae res Niebuhrio quoque in Rom. hist.
I p. 530 ed. secund. Ionicam illorum oraculorum originem arguere vi-
detur. Nos dixerimus: etiam Lydiam, quandoquidem ,Mater Idaea

 

⁸) „Vici the classical journ. 1810, II p. 535 seqq.“ Cr. Tu conf. quae
de Atyis nomine diximus ad Herodot. I, 7. Hinc minime mirum, Gallo
docto (Raoul-Rochette histoir. de l'etabliss. d. colon. Grecq. 1 p. 358
seqq.) Herodoteam narrationem ut magis veram probari.

